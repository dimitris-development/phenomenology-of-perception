## Ουσία του Χούσερλ:

Η δομή του “κάτι”. 
Αυτό που κάνει το “κάτι” κάτι. 
Άρα αν μιλάμε για την ουσία της συνείδησης, εννοούμε για το τι κάνει την συνείδηση, συνείδηση αφαιρόντας “κουλτούρα”, “ιστορία” και “πολιτισμό”.

Κατά τον Χούσερλ η ουσία βρίσκεται μέσω της **ειδιτικής αναγωγής**

## Γεγονότητα του Χούσερλ:

Ενα γεγονός είναι κάτι που συμβαίνει μέσα στον κόσμο, συγκεκριμένο, ιστορικό.

## Dasein / "το εδώ-είναι" / "εδώ-να-είναι"

Στο Sein und Zeit (Είναι και Χρόνος) ο Χάιντεγκερ, κάνει αναδρομή στο παρελθόν και παρατηρεί ότι πάντα ο άνθρωπος αναρωτιέται για διάφορα "είναι". Επομένως αυτό που ορίζει τον άνθρωπο είναι, η σχέση του με το Είναι.

Dasein λοιπόν είναι το ον που ανοίγεται στην ιδιότητα του Είναι μέσα στον κόσμο.
Είναι η ανοικτότητα στην οποία μπορεί να εμφανίζεται το Είναι μέσα στον κόσμο.

Εφόσον εμφανίζεται το "Είναι" εμφανίζεται και το "Είμαι", το ον έχει την δυνατότητα να συσχετίζεται με τον εαυτό του αλλά και με τον περίγυρο.


## Γεγονότητα του Χάιντεγκερ:

Το πλαίσιο στο οποίο είναι ριγμένο το Dasein. Το Dasein βρίσκεται σε ένα χρονικό πλαίσιο, έχει μια ιστορία, ζει σε μια κοινωνία και όλα αυτά είναι γεγονότα απαράλλακτα.

## Το νόημα τις φαινομενολογίας

Εύρεση ουσιών στην εμπειρία και επανατοποθέτησή τους μέσα στην ύπαρξη.
Θέλει να δώσει φιλοσοφική υπόσταση στην "αφελή επαφή" του ανθρώπου με τον κόσμο
Παράλληλα το νόημα πρέπει να βρεθεί μέσα μας, διότι εμείς ζούμε το φαινόμενο.

## Naturlicher Weltbegriff / Φυσιολογική έννοια του κόσμου

Η υπόθεση και πίστη στο ότι ο κόσμος είναι εκεί και δεν αμφισβητούμε την ύπαρξή του. Οταν πάω σουπερ μάρκετ δεν σκέφτομαι αν όντως υπάρχει το σούπερ μάρκετ, απλά πηγαίνω εκεί.

## Lebenswelt / Βιωμένος κόσμος

Ο κόσμος που ζούμε ως νόημα. Οταν κοιτάω το πληκρολόγιο, δεν αντιλαμβάνομαι απλά ένα σύνολο κουμπάκια, ζω την συνεχή ανάμνηση να το χρησιμοποιώ στην δουλειά, ξέρω να το χρησιμοποιήσω διότι έχω κάνει εξάσκηση τυφλό σύστημα, θυμάμαι ότι σήμερα όπως το πέταξα στον καναπέ όταν το έβγαλα απότομα από την τσάντα, έφυγαν οι μπαταρίες του.

## Husserl vs Heiddeger

Για τον Μερλώ Ποντύ, δεν έχει νόημα να ξεχωρίζουμε ποιος είπε τι. Αλλωστε ο Χάιντεγκερ στηρίχθηκε στην φυσιολογική έννοια του κόσμου και στο Lebenswelt του Χούσερλ για να φτιάξει το Είναι και το Dasein. 

Σίγουρα μπορείς να πεις ότι ο Χούσερλ στην αρχή του έργου του ήταν αποκομμένος από την γεγονότητα, και ενώ ο Χάιντεγκερ την έβλεπε ως το πλαίσιο ύπαρξης του Dasein, αλλά δεν έχει σημασία εφόσον η φαινομενολογία ως φιλοσοφία δεν είναι κλειστό σύστημα, αλλά ένα συνεχόμενο γίγνεσθαι.


## Υπερβατολογική φιλοσοφία κατά τον Kant

Φιλοσοφία που δεν ασχολείται με πράγματα καθεαυτά, αλλά με τις συνθήκες δυνατότητας τους. 

## Αρχές της φαινομενολογίας

Η φαινομενολογία είναι υπερβατολογική φιλοσοφία διότι προσπαθεί να βρει τις συνθήκες δυνατότητας της εμπειρίας, βάζοντας σε παρένθεση / **“epoché”** αυτονόητες παραδοχές “φυσική στάση” (πχ “αυτό είναι ένα δέντρο, αυτό είναι ένα τραπέζι"). 
Αυτό ώστε να δούμε ποιες είναι οι δομές που επιτρέπουν το να βλέπω τον κόσμο στην συνείδηση. 
Οταν βλέπω ένα τραπέζι δεν βλέπω απλά ξύλο, βλέπω ένα τραπέζι που μπορώ να αγγίξω, 
να του βάλω πράγματα πάνω, να βάλω φαγητό πάνω του. 
**Το φαινόμενο δεν είναι φυσική ύπαρξη, αλλά εμφάνιση στην εμπειρία μου.**


## Το νόημα της φαινομενολογίας:

Δεν είμαι απλά αποτέλεσμα βιολογικών, κοινωνικών ή ψυχολογικών παραγόντων. 
Δεν είμαι αντικείμενο που η επιστήμη μπορεί να εξετάσει πλήρως. 
Δεν χωράω στην επιστήμη!
Όλη μου η γνώση, ακόμη και η επιστημονική προέρχεται από την δική μου οπτική γωνία ή από κάποια εμπειρία του κόσμου, χωρίς εκείνη, τα σύμβολα της επιστήμης θα ήταν άχρηστα.
Η επιστήμη είναι απλά μια εξήγηση της εμπειρίας. 

> “I am the absolute source, my existence does not stem from my antecedents, from my physical and social environment; instead it moves out towards them and sustains them, for I alone bring into being for myself (and therefore into being in the only sense that the word can have for me) the tradition which I elect to carry on, or the horizon whose distance from me would be abolished—since that distance is not one of its properties—if I were not there to scan it with my gaze. “

Επιστημονικές οπτικές που θεωρούν ότι η ύπαρξή μου είναι μια στιγμή στον “κόσμo" είναι αφελείς, επειδή αγνοούν ότι η εμπειρία του κόσμου προϋποθέτει συνείδηση. Παράλληλα είναι υποκριτικές γιατί κρύβουν ότι υπάρχει κι άλλο σημείο αναφοράς, η βιωμένη εμπειρία, που κάνει τον κόσμο να εμφανίζεται για μένα.

Return to things themselves του Husserl:
Αφορά την επιστροφή σε βιώματα πριν από κάθε γνώση ή θεωρία. Είναι ο κόσμος όπως τον βιώνουμε απευθείας, όχι όπως τον αναλύει η επιστήμη ή η θεωρία. Κάθε γνώση επιστημονική ή όχι, απλά μιλάει για αυτό τον κόσμο, όπως υπάρχει ήδη στην εμπειρία μας

## Ενότητα της συνείδησης

Η συνείδηση δεν είναι απλά μια σειρά από σκόρπιες εντυπώσεις (χρώματα, ήχοι, σχήματα).
Υπάρχει μια ενότητα που τα δένει όλα μεταξύ τους:

* Αυτοσυνείδηση (όλες οι παραστάσεις ανήκουν σε ένα “εγώ”)
* Δομή: οι εμπειρίες οργανώνονται με κατηγορήματα
* Νόημα: Το “τι σημαίνει για μένα” αυτή η εμπειρία. (Η καρέκλα δεν είναι απλά “κάτι με τέσσερα πόδια” αλλά κάτι για να κάτσω.)

## Κοπερνίκεια επανάσταση

Οπως ο Κοπέρνικος γύρισε το κέντρο του σύμπαντος από την Γη στον Ηλιο, έτσι και ο Kant, γύρισε το κέντρο της γνώσης από το αντικείμενο στο υποκείμενο.


## Αποκοπή του “υποκειμένου” από τον κόσμο κατά Kant και Descartes. Η σχέση υποκειμένου-αντικειμένου δεν είναι διμερής

> “I could not possibly apprehend anything as existing unless I first of all experienced myself as existing in the act of apprehending it.” 

Αυτή είναι η θέση του Descartes (Cogito ergo sum) και του Kant όσο αφορά την συνείδηση. 
Για να πεις “το δέντρο υπάρχει”, πρέπει να θεωρήσεις ως προϋπόθεση ότι υπάρχεις, ως αυτός που το συλλαμβάνει. 
Αυτό λοιπόν σημαίνει, ότι η συνείδηση, το υποκείμενο, είναι η συνθήκη για την ύπαρξη του κόσμου.

Αντίστοιχα η ύπαρξη σχέσεων “αυτό το δέντρο είναι πράσινο” “αυτό το τραπέζι είναι δίπλα στην καρέκλα” πρέπει να υπάρχει μια πράξη του νου που να συνδέει τα πράγματα. Δηλαδή η “πράξη της συσχέτισης” δεν είναι κάτι που υπάρχει “εκεί έξω” ανεξάρτητα, θεμελιώνεται στην πράξη του υποκειμένου που δημιουργεί συσχετίσεις.

Σίγουρα όμως η πράξη της συσχέτισης, δεν μπορεί να υπάρξει αν δεν υπάρχει ο κόσμος μέσα στον οποίο βρίσκονται οι συσχετίσεις. Ο κόσμος γίνεται κόσμος μόνο επειδή η συνείδηση τον οργανώνει (χώρος, χρόνος, κατηγορίες του νου) και η συνείδηση/υποκείμενο ενώνεται αποκτάει δηλαδή αυτοσυνείδηση, δομή και νόημα μόνο όσο υπάρχει ο κόσμος.

Δηλαδή η ένωση της συνείδησης επιτυγχάνεται ταυτόχρονα με αυτή του κόσμου.

Οσο για τον Descartes, δεν χάνει τον κόσμο όσο τον αμφισβητεί. Το να πω "μάλλον δεν υπάρχει αυτό το δέντρο" κάνει αυτό το δέντρο να αναπαρίσταται μέσα στην συνείδηση. 

Οσο και να προσπαθούν όμως, η σχέση του αντικείμενου με το υποκείμενο δεν είναι αυστηρά διμερής. Αν ήταν, την ίδια στιγμή που ο Descartes έφτανε στο Cogito θα έφτανε και στην βεβαιότητα του κόσμου. 
Αντίστοιχα ο Kant, δεν θα μιλούσε για Κοπερνίκεια Επανάσταση.

## Αναλυτική/Νοητική Ανασκόπηση

Ο Kant για να εξηγήσει τις συνθήκες που καθιστούν δυνατή την εμπειρία, θεωρεί a priori τις κατηγορίες. 
Ετσι ο κόσμος για να γίνει αντιληπτός, χρειάζεται χώρο, χρόνο, αίτιο-αποτέλεσμα κ.α. που αποτελούν προϋποθέσεις της εμπειρίας

Αυτό όμως οδηγεί σε ανακατασκευή της εμπειρίας μέσα στο υποκείμενο.
Αυτό επίσης είναι για τον Husserl μορφή ψυχολογισμού, διότι θεμελιώνει την λογική και την γνώση σε λειτουργίες του νου, σαν να εξαρτώνται από το πώς "τυχαίνει" να δουλεύει η ανθρώπινη ψυχολογία.

Ο Husserl αντιστρέφοντας τον Kant, προτείνει την αντικατάσταση της "νοητικής ανασκόπησης" (υποκείμενο) με μια "νοηματική ανασκόπηση" που μένει στο αντικείμενο και φανερώνει την δομή της εμπειρίας χωρίς την αποδίδει στα faculties του υποκειμένου.

Αυτό οδηγεί στην κύρια ιδέα της φαινομενολογίας "ο κόσμος είναι ήδη εκεί". 

## Το πραγματικό περιγράφεται, δεν χτίζεται ούτε σχεδιάζεται

O Merleau-Ponty εξηγεί ότι η συνείδηση δεν είναι μια "κατασκεύη" και προηγείται οποιαδήποτε κρίσης ή επιστημονικής εξήγησης.
Οι εμπειρικοί (Hume, Locke και λοιποί), θα λέγανε ότι η αντίληψη είναι μια συλλογή από αισθήσεις και ο νους τις οργανώνει.
Ο Merleau-Ponty όμως εξηγεί πώς αν χρειαζόταν συνεχώς η εμπειρία μας ανάλυση και σκέψη, θα ζούσαμε συνέχεια στην αμφιβολία. Δεν ζούμε όμως έτσι. Το περιβάλλον είναι γεμάτο με ήχο, χρώμα ακόμη και ακόμη και οι πιο μικρές αισθήσεις της αφής, χωρίς να μπορώ να τις συσχετίσω με τον κόσμο που ζω, καταλήγουν εκεί και δεν μπερδεύω καμία αίσθηση με όνειρο ή με φαντασία.

Ο κόσμος που χτίζω με το μυαλό μου στην φαντασία μου, είναι ασταθής και οποιαδήποτε στιγμή θελήσω καταρρέει. Αν λοιπόν ο κόσμος είτε "χτιζόταν" είτε "ερμηνεύονταν" με οργάνωση τον αισθήσεων, θα ζούσα σε κόσμο με την ίδια αστάθεια της φαντασίας.

## Sinngebung (Ζινγκεμπουνγκ)/meaning-bestowal

Η ενεργή διαδικασία κατά την οποία δίνουμε νόημα/σημασία σε αντικείμενα, μέσω συνειδητής σκοπιμότητας (concious intetionality). Μέσω αυτής της διαδικασίας ο κόσμος που ζούμε είναι "κόσμος-ως-νόημα"

## Συνειδητή σκοπιμότητα

Κατά τον Husserl η συνείδηση έχει κατεύθυνση (από υποκείμενο προς αντικείμενο) και σκοπιμότητα (που εστιάζουμε στην συνείδησή μας)

## Κριτική στον Husserl

Ο Husserl είχε 2 κύριες στάσεις, στην διάρκεια του έργου του.
Στην αρχή του έργου του, μιλούσε για επιστροφή σε "υπερβατολογικό εγώ" δηλαδή ποιες είναι οι συνθήκες δημιουργίας του εγώ. Σχεδόν σαν μοντέρνος Descartes θεωρόντας την ύπαρξη ως δεδομένο, προσπάθησε μέσω "εποχής" να καταλήξει στην ουσία του εγώ. 

Στην συνέχεια απέκτησε την έννοια του Lebenswelt