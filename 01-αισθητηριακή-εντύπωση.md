## σελ 41

Η έννοια της αισθητηριακής εντύπωσης φαίνεται εξαιρετικά ασαφής και επειδή την αποδέχτηκαν οι κλασσικές αναλυσεις απέτυχαν στην αντίληψη

Το πρόβλημα προκύπτει απ την εμπειριστική πεποίθηση ότι υπάρχει κάποιο "άτομο" της εμπειρίας, ότι δηλαδή η εμπειρία μπορεί να "κβαντιστεί". Αυτό το "κβάντο" θα ήταν η αισθητηριακή εντύπωση ή το "καθαρό αισθάνεσθαι". 

Ο Μερλώ-Ποντύ επιτυγχάνει την κατάλυση της θέσης αυτής με διάφορα παραδείγματα. Αρχικά η διάκριση χρωμάτων όπως το κόκκινο και το πράσινο χρειάζεται να βρίσκονται ήδη πάνω σε κάποιον πίνακα ζωγραφικής, για να μπορώ να τα διακρίνω, δεν υπάρχει στην εμπειρία μας "καθαρό κόκκινο".

Στην συνέχεια χρησιμοποιεί θεωρία Gestalt για να κάνει ακόμη πιο ισχυρή την θέση του. Αν φανταστούμε μια λευκή κυλίδα σε ένα μαύρο ομοιογενές φόντο, θα δούμε ότι όλα τα σημεία της, έχουν από κοινού κάποια λειτουργία που τα μετατρέπει σε ένα σχήμα. Η κυλίδα φαίνεται σαν να κάθεται πάνω στο φόντο. Γενικά φαίνεται ότι κάθε μέρος αυτής της εικόνας αναγγέλει περισσότερα απ'όσα περιέχει. Αρα πώς γίνεται να μιλάμε για αισθητηριακή εντύπωση;

Στην συνέχεια μας λέει ότι "θα αντιτείνουν" αν το σχήμα και το φόντο δεν γίνονται αισθητά ως σύνολο, γίνεται αισθητό κάθε ένα από τα σημεία τους. Δηλαδή ότι συνεχίζουν να υπάρχουν αισητηριακές εντυπώσεις, τις οποίες οργανώνει ο νους στο σύνολο που μας γίνεται αισθητό. Ωστόσο ο μόνος τρόπος να μπορέσει να υπάρξει αυτή η σύνθεση, είναι αν το κάθε σημείο της εικόνας αυτής γίνει αντιληπτό και εκείνο ως "σχήμα πάνω σε φόντο". 
